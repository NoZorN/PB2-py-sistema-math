Virkni, kurā katru nākamo locekli iegūst, ja iepriekšējam pieskaita vienu un to pašu skaitli (diferenci d), sauc par aritmētisko progresiju. 
Aritmētiskās progresijas vispārīgā locekļa formula ir an=a1+(n−1)⋅d.
Ja izvēlas trīs secīgus virknes locekļus, ir patiesa īpašība:
an=an−1+an+12
Piemērs:
Ja dota aritmētiskā progresija 2; 6; 10; 14; 18; ...., redzam:
6=2+10214=10+182
utt. 
Aritmētiskās progresijas pirmo n locekļu summa ir
Sn=(a1+an)⋅n2
Piemērs:
Taisnleņķa trijstūra īsākā katete ir 6 cm. Aprēķini pārējo malu garumus, ja zināms, ka šī trijstūra malu garumi veido aritmētisko progresiju.

Risinājums:
Ja d ir aritmētiskās progresijas diference, tad malu garumus var izteikt šādi:
b=6
a=6+d
c=6+2d
 
Taisnleņķa trijstūrim izpildās Pitagora teorēma:
c2=a2+b2(6+2d)2=(6+d)2+6236+24d+4d2=36+12d+d2+363d2+12d−36=0d2+4d−12=0d1=2d2=−6(neder)

Ja diference ir d=2, tad a=8 cm; c=10 cm.
(Diference nevar būt negatīva, jo tad hipotenūzas garums būtu negatīvs lielums)

Atbilde: Trijstūra malu garumi ir 6 cm; 8 cm; 10 cm.
Piemērs:
Ķermenis brīvā kritiena pirmajā sekundē veic 4,9 m, bet katrā nākamā par 9,8 m vairāk. Aprēķini šahtas dziļumu, ja tas sasniedz tās apakšu pēc 5 sekundēm.

Risinājums:
Pirmais loceklis a1=4,9 m, diference d=9,8 m, locekļu skaits n=5.

Šahtas dziļums ir katrā no piecām sekundēm veikto attālumu summa.
 
Vispirms jāaprēķina virknes pēdējais loceklis:
a5=4,9+(5−1)⋅9,8=44,1S5=(a1+a5)⋅52=(4,9+44,1)⋅52=122,5 m

Atbilde: Šahtas dziļums ir 122,5 metri.